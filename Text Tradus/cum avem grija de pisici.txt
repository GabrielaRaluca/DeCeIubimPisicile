Cum avem grija de o pisica?

Vom prezenta aici cateva reguli elementare de crestere si ingrijire a pisicutelor.

Primul an de viata este o perioada cruciala in dezvoltarea unei pisicute. In acest an,orice greseala a stapanului poate avea urmari grave asupra animalului sau.
Cateva reguli simple va vor impiedica sa va faceti griji in ceea ce priveste sanatatea sa si vor evita costurile suplimentare pentru tratarea diferitelor afectiuni.
In concluzie, stapanul va trebui sa respecte regulile referitoare la:

alimentatie
igiena
suplimente de calciu si vitamine
deparazitare interna si externa
vaccinare impotriva bolilor infectioase

1. ALIMENTATIA PISICLOR
Alimente indicate:

hrana speciala (uscata sau umeda) dupa varsta, greutate precum si dupa starea de sanatate 
carne de vita, pui, peste, fierte sau fripte
lactate (lapte dulce fiert, branza, iaurt)
supa de vita sau pui

Alimente contraindicate:

porc, oaie, cal (carne, organe, oase)
oase de peste, pui
mezeluri de orice fel
conserve de uz uman
ciocolata, alune, dulciuri in general
paine proaspata
Observatii:



2. IGIENA

Cand vorbim de igiena ne referim la toate actiunile intreprinse in vederea mentinerii sanatatii animalului. Ne vom referi aici numai spalat, pieptanat si periat dupa caz, taiat de unghii.
Dupa cum se stie pisicile sunt niste animale curate; ele se curata si se spala singure prin lins. Totusi ,in caz de nevoie ,recomandam sa se faca baie generala. Pentru spalare se va folosi un sampon special. In orice caz nu folositi orice fel de produs deoarece pielea si parul pisicilor pot fi mai sensibile chiar decat ale dumneavoastra.
Rasele de pisici cu par lung trebuiesc periate si pieptanate zilnic insistand mai ales asupra parului de la urechi, incheieturi, coada. Pisicile din aceste rase trebuie obisnuite de mici sa fie periate si pieptanate.
Taiatul de unghii la pisici nu este o necesitate deoarece ele isi ascut ghearele pe diverse piese de mobilier din casa. Daca proprietarul doreste sa evite acest obicei unghiile pot fi taiate periodic. 

3. SUPLIMENTUL DE CALCIU SI VITAMINE

In primele luni de viata, puii de pisica au o rata de crestere foarte rapida ,astfel incat, de cele mai multe ori calciul si vitaminele din alimentatie nu sunt 
suficiente pentru necesarul organismului. Recomandam in perioada de crestere suplimente de calciu si vitamine speciale pentru animale. Dupa aceasta perioada critica se vor 
administra vitamine si minerale de intretinere, de asemenea speciale pentru animale.

4. DEPARAZITAREA INTERNA SI EXTERNA
Endo- si ectoparazitii reprezinta un important factor de risc atat pentru animale cat si pentru om de aceea, este absolut necesar ca animalul dumneavoastra sa fie deparazitat 
intern si extern nu numai la nevoie ci chiar preventiv. Chiar daca pisicile stau numai in casa, ele se pot infesta cu endoparaziti sau ectoparaziti.
De asemenea puii de pisica se pot infesta de la mama lor transplacentar sau prin supt. Prima deparazitare interna se face la varsta de patru saptamani. 
Aceasta se va repeta in functie de produs si greutate dupa sfatul medicului veterinar. In general medicul veterinar, in functie de conditiile date stabileste schema de deparazitare.
Aceasta difera de la un animal la altul in functie de:

mediul de unde provine animalul achizitionat si felul in care a fost intretinut
deparazitarile efectuate pana in momentul achizitionarii
mediul in care traieste animalul (in apartament sau la curte,in colectivitati de mai multe animale sau singur)


5. VACCINAREA
In primele luni de viata vaccinarea este cel mai important aspect in ceea ce priveste sanatatea animalului. Vaccinurile sunt produse injectabile speciale, care confera rezistenta 
animalului impotriva unor boli foarte grave, chiar incurabile.